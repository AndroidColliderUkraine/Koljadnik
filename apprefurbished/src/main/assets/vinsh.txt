******
На Йордані вода чиста,
Там купала Діва Христа,
Як купала - повивала,
Попід небеса літала.
Небеса ся отворили -
Всі святі заговорили:
Щедрий вечір Вам!

******
Святвечір, святвечір, святвечір
до нас вже прийшов,
І людство земне все святкує,
Ісуса Христа прославляє народ,
І мир на землі торжествує...

******
В те Різдвяне Свято тут у вашій хаті
Хочемо всі разом вам щастя побажати
перш за все бажаєм вам усім здоровя
щоб в житті своєму ви не знали горя
щоби ваша хата всім була багата
щоби у вас водились завжди грошенята
щоби ваші діти жили вам на втіху
і при них щасливо ви прожили вік свій
щоби в церкву все ходили й Господа хвалили
щоб усе життя вам у здоровї бути
і свої правнуків поблагословити.

******
Метки: Вінчування з Різдвом, віншування на різдво
З Пречистої Діви Христос народився,
В ріці Йордані од Йоана хрестився.
Як Ісус Христос В Йордані хрестився,
Дух Святий з небес над Ним об'явився.
Дух Святий з небес голубом літає,
«Оце Син мій любий» радість нам звіщає.
Тисячі людей як то услихали,
В ріці в Йордані хреститися дали.
Ми нині о Нім гойно веселімся,
Рождеству Його низько поклонімся.
Щоби нам зволив щасливий вік дати,
А по смерті - з Ним в небі царствувати.

******
Я маленька паняночка,
Як у саду фіалочка.
Раненько вставаю,
Оченята протираю,
З празничком поздоровляю!

******
У стаєнці убогій
Посеред бидляти,
Дитя повиває
Пречистая мати.


А Йосиф старенький
Їй у допомогу,
Клякнула Пречиста
З Дитям на підлогу.


Не в царській палаті
Народивсь Месія,
А в яслах на сіні,
В обіймах Марії.


Прийдім всі до Нього,
Поклін щирий даймо,
Із небесним хором,
Разом заспіваймо.

******
Віншую Вас в коляді,
Проживайте в гаразді,
Без клопоту, без біди
до другої коляди.

******
Дай же вам,
Боже, у полі роду,
У полі роду,
у хаті згоду.
Дай же вам,
Боже, широкі ниви,
А на тих нивах рясні ячмені,
В перо пернисті, в зерно зернисті,
Віншуємо вам щастям, здоровям,
Щасливі літа, многії літа!

******
Віншую вас, пане господарю,
Ції свята відпровадити,
Других дочекати,
Від сто літ до сто літ,
Поки вам Пан Бог назначив вік.
Христос рождається!


******
Яка краса навколо нас,
А ми її не помічаєм.
Дні і ночі у вічність летять,
А ми за ними поспішаєм...

******
Гоп-гоп, козуню,
Гоп-гоп, сіренька,
Гоп-гоп, біленька,
Ой, розходилася, розвеселилася
По всьому дому, по веселому!
Де коза ходить, там усе родить:
Де коза дійкою, там жито міркою,
Де коза ногою, там жито копою,
Де коза рогами, там жито стогами,
Де коза буває, там все проростає,
А де не буває, там все пропадає.
А в Михайлівці всі хлопці стрільці 
Встрелили козу в правеє вушко,
В правеє вушко, в саме сердечко.
Тут коза впала, нежива стала.
А міхоноша бере дудочку:
Надува козі та й у жилочку.
Надулася жила, коза ожила.
Та й пішла коза та й стрибаючи,
Та й стрибаючи, та гасаючи,
Своїх діток та шукаючи!..
Трррт, коза!
Танцюй, танцюй, козуню,
Танцюй, танцюй, небого,
Дасть тобі Ћазда півзолотого.

******
Над містечком Вифлеемом ясна зірка сяє,
а в облаках хор ангельський коляду співає.
Пастушки дуже зраділи і біжать вітати,
Бо породила у вертепі Сина Божа Мати.
Веселіться, господарю, у своїй хатині,
як весело в Вифлеємі при Святій Родині.
Хай Ісусик Вам простягне ручку благодаті,
хай прилине всяке добро до Вашої хати.
А Ви будьте, як весна, як весна веселі,
хай іщезне всяке лихо У Вашій оселі.
Христос ся рождає!

******
Веселий день, весела новина:
Народився Ісус Христос - маленька дитина.
Хоче Боже слово сказати,
Благословення принести до хати.
Може, в тій хаті кого бракує,
А може, в тій хаті хтось гірко сумує
Кого бракує - не забувайте,
Хто гірко сумує - розвеселяйте.
Разом з Ісусом маленьким на сіні,
Христос ся рождає на Україні!

******
З Різдвом Христовим вас вітаю,
Щоб в хаті вашій ангели літали,
Дітей і всю сімю охороняли...

******
З Різдвом Христовим, З Новим роком,
Хай Вам щастить За кожним кроком,
Хай Матір Божа Вас охороняє,
А Господь Бог здоров'я посилає.
Покиньте смуток - радість нині:
Христос родився в яслах на сіні.
І нині між нами Він пробуває.
З святом великим,
Христос ся рождає!

******
Там на річці, на Йордані
Тиха вода стояла,
Там Пречиста Діва
Мати Ісуса купала.
Купала, купала,
В пелену повила.
Прийшли три царі,
Принесли три дари:
Перший миром мирував,
Другий свічкою освіжав,
А третій Ісусом назвав.
Просимо дари
Для Божої хвали.
Христос ся рождає!

******
Метки: Вінчівка, Віншування
Різдво Христове наступає,
І сніг весело виграє,
А Матір Божа посилає
На землю щедрії дари.

******
Зло й добро, що було в нас,
Залишім в старому році,
Мир і злагода між нами
Буде в Новім році...

******
Зірничка з неба світло кидає,
Христос-Дитятко нині рождаєсь.
Світи, зірничко, Христу й Марії,
Кріпи у серці віру й надію.
Нехай ця зірничка в Йорданські свята
Несе Вам щастя до Вашої хати,
Здоров'я, втіхи, пошани від світу,
Багатства і долі на многая літа.
Христос ся рождає!

******
Я віншую, яко жид,
Най Вам курочка дрижит.
Бисте мали молоко
Від корови, від бика.
Аби Вам когут яйця ніс,
абисте мали по кутині по одній дитині,
А четверо на середині.

******
Вам вклоняюсь, вас шаную,
Вас шаную, вас віншую
Щастям-здоровям,
Ще й віком довгим,
Від нині за рік
Та від року повік!

******
Куме ти мій дорогий, я тебе вітаю,
Щоб у злагоді прожити сто років бажаю...
Зяті, дочки, всі зійшлися тебе привітати,
Миру, радості й добра тобі побажати.
Від Ісуса здоровя, від Марії  ласки,
Хай буде життя продовженням казки...

******
Ми є Божі діти,
Прийшли заспівати,
В Рождестві Христовім
Вам вістку віддати.
Ангели в небі
Сто світів ознаймили,
Що Христа в яслах
В пелени повили.
А тріє царі Принесли
Му дари, Пастирі бідні
Поклін Му віддали.
За цюю новину
Просимо дати гостину,
Щоби Вас Господь Бог благословив
І дав Вам многая літа прожити.
Христос ся рождає!

******
Слава нашим господарям,
Що так Ћречно нас приймали.
Щедрий вечір, добрий вечір,
Добрим людям на здоровя!
Що так Ћречно нас приймали,
Медом-пивом пригощали.
Щедрий вечір, 
Всі ми раді в цьому домі
Веселенько погуляти.
Щедрий вечір, 
Та на цей раз вибачайте 
Нам пора вже вирушати.
Щедрий вечір, 

******
Пречистая Мати
Ходила щедрувати,
При столі стояла,
Чесний хрест держала:
Радуйтеся, люди,
Бо вам Христос буде.
Богу свічу ставте,
А нам пиріг дайте!
Щедрий вечір!

******
Ще сонце не сходить - Василя приходить,
Вставайте!
Свої іменини, свої уродини
Справляйте!

Нині твої іменини -
Хочем привітати,
І в честь твоїх іменинів
Щастя побажати.

Віншуєм тя, товаришу,
Здоров'я і сили,
Щоб з тобою, товаришу,
Много літ прожили.

******
Великий рости,
На весілля проси,
А за коляду плати.
А за сим словом
Бувай же здоров.
Бувай же здоров,
Ґречний Миколо!


******
Бувайте здорові разом з діточками
Хай горя і смутку не буде між вами
Худібка і пчілка нехай ся ховає,
а град вогонь, туча нехай вас минає
Христос ся Рождає!

******
На небесах ангели співали,
І ми почули тую новину.
Віншую Вас, пане господарю,
І Вас, господине,
В цій хаті сто літ прожити,
На рідній землі хліб ростити.
А Вас Бог за то нагородить -
З одного зернятка тисячу вродить.
Дасть Вам Бог до Вашого городу
Дочкам - красу, а синам - вроду.
Синам щасливо жінок дістати,
А дочкам добру долю вгадати.
Христос народився!

******
Щедрий вечір на землю прийшов,
Дівчата щедрувати ходять,
Господаря величають, Бога прославляють,
Христос ся хрещає...

******
Я маленький пастушок,
По коліна кожушок.
А Ви, люди, чуйте,
Коляду рихтуйте,
Яблучка й горішки,
будуть нам потішки.

******
Христос народжується - славте!
Христос з небес - зустрічайте!
Христос на землі - величайте!
Співай Господеві, вся земля,
І весело заспівайте, люди,
Він бо прославився.

******
З Новим роком Вас вітаю,
Щастя й долі Вам бажаю.
Бисьте мали в хаті,
У коморі і в стодолі,
Щоб на полі пшениця родила
І всяка пашниця.
Коноплі - до стелі,
А льон - по коліна,
Аби Вас, хрещених,
Голова не боліла.

******
Зичимо вам, пане  господарю,
Щастя, здоровя цими святами!
Дай Боже предобре вам святкувати,
А на той рік ще кращих свят дочекати.
З великим вас святом, з Рождеством Христа,
Щастя і здоровя на многії літа!

******
Новий рік нам появився
На місці старого,
Тож нехай він нам принесе
Всякого доброго.

А старий рік хай ніколи
До нас не вертає,
І за ним хай всяке лихо
Навік пропадає!

******
Ой дай вам, Боже, у полі врожай.
У полі врожай на пшениченьку,
На рясні снопи, на густі копи.
Би-сте ходили межи копами,
Як ясний місяць межи зірками.
Ой дай, Боже, в дім здоровлінько,
В дім здоровлінько на челядоньку,
У дворі партінько на худобоньку.
Віншуємо вас із цими святами!

******
Бувай здорова,
Рости велика,
Рости велика
До черевика.
Від черевика
До чоловіка.
Бувай здорова
Не сама з собою,
Не сама з собою,
А з батьком і матінкою.
З батьком і матінкою
І зо всі домом!

******
Вітаю Вас нині,
Усі добрі люди,
Нехай Божа ласка
З Вами завжди буде.
Кожної днини,
Кожної години.
Хай Вас Бог благословить,
А біда загине.
Хай горя і лиха
Не буде між Вами,
Щоби в згоді жили
Сестри із братами.
Для кращої долі
Хай Вас Бог благословляє,
Веселих свят Вам Різдвяних.
Христос ся рождає!

******
В цю святочну днину,
В цю годину гожу
Не забудьмо, браття,
Про церковцю Божу.
Щоби до Вас, до хатки
Добра хвиля плила.
За це наша Церква
Все буде Бога молила.

******
Там на востоці
Звізда ся з'явила,
Де Пречиста Діва-Мати Сина породила.
А як породила,
В пелени повила,
Ангели пастирям
Тоє возвістили.
До вифлеємської шопи
Скоро поспішили. А як поспішили,
Низько ся поклонили,
Віддали дари,
Дитятко вітали.
А ми Вам зичимо,
Щоб Ви до кінця життя
З Богом прожили.

******
Рости великий,
Будь довговічний.
Будь довговічний,
Людям величний.
Тату й матусі,
Та й на утіхочку,
А людям добрим
Та й на порадочку.
Великий рости
За щедрівку плати.

******
Дай вам, Христе Боже, ключі небесні,
Щастя, здоровя, прибутки чесні.
У полі, на броді і на перевозі,
Най Бог вам поможе удома й в дорозі!

******
Сію, сію, посіваю,
З Новим роком Вас вітаю.
На щастя, на здоров'я,
На той Новий рік,
Ледве я торбу
До вас приволік.
А в тій торбинці
Яснії зорі,
Щоб Вам родила
Пшениченька в полі.
А в тій торбинці
- Місяць ясненький
- На Вашім столі
Хліб біленький.
А в тій торбинці
- Вітер-вітрило,
Щоб Вашій худібці
Добре ся жило.
А в тій торбинці
- Листячко з дуба,
Була б здорова Родинонька люба.
Все з тої торби Вам висипаю,
а в торбу покласти Гарно прохаю:
Кільце ковбаски,
Кавальчик сала,
Пампух, горішки,
Яблучок пару.
Можна ще дати Меду горнятко,
Щоб віншування
Йшло весь рік гладко.
Будьте здорові,
Дідусю й бабусю,
На другий рік
Знову приволочуся.
Христос ся рождає!

******
Щедрий вечір, добрий вечір
Добрим людям на весь вечір!
А я знаю, що пан вдома,
Сидить собі кінець стола.
Сидить собі кінець стола,
А на ньому шуба люба,
А на ньому шуба люба,
А в тій шубі калиточка.
А в тій шубі калиточка,
В тій калиточці сім червінців,
В тій калиточці сім червінців,
Усім дітям по червінцю.

******
А за сим словом
Будь нам здорова,
Сама з собою
Та із Ћаздою,
Та й з усім домом,
Та й усім родом.
Віншуємо тебе
Щастям, здоровям!

Віншівки дівчатам

******
Відчиняйте двері ясенові!
Вже Різдво ступає на поріг.
Знак добра й Господньої любові
В світлі Віфлеємської зорі.
Хай це світло лине в кожну хату,
В кожнім серці свій залишить слід!
Будьте дужі, щирі і багаті,
Щастя вам і довгих многих літ!

******
Пане господарю,
Ми Вам всі бажаєм
Небесного дару,
Щоб були здорові
Ви і Ваша жінка
І всі Ваші діти,
І вся худобина.
Щоб родило поле
Без грому, без тучі,
Щоб сипалось зерно у мішки сипуче.
А ще Вам бажаєм Многа літ прожити,
По смерти у небі корону носити.

******
Я маленька дівчинка,
Як у полі квіточка,
Коляду вам співаю,
Христа прославляю.
З Різдвом тут до Вас прийшла,
Божу радість принесла:
Бог від діви народився.

******
В городі зело  в хаті весело.
В коморі зерно, а в дворі мирно.
Всі голубоньки сивесенькі,
Ще й ластівоньки малесенькі.
До ваших вікон поприлітали,
Многая літа защебетали.

******
Віншую вас, родинонько, з Новим добрим роком!
Нехай щастя в вашу хату йде широким кроком!
Щоб жили ви довго й щасно, хай вам веселиться,
Хай усмішка осяває завжди ваші лиця.

******
Дайте за коляду,
Бо далі йду.
Дайте жита,
Пшениці кубелю,
Маю свої жорна,
Сама си змелю.
Дайте ковбасу,
До Господа Бога на офіру занесу.
А як Господь Бог не прийме,
То назад вам принесу.
Господиньцю, не будьте такі дикі,
Прийміть бідного чоловіка.
Віншую Вам, панство!

******
Віншую вас, пане газдо,
з тим Христо Рождеством.
Хто ся на Різдво родив,
на Йордан хрестив,
той весь світ звеселив.
Хай цей світ буде веселий,
поки пана Бога воля,
а вам пане газдо жити, проживати,
а на тім світі з паном Богом корону тримати.
Тим зичу, віншую на благії, многії літа.

******
Віншую вас в коляді,
проживайте в гаразді,
Без клопотів, без біди
 до другої коляди!

******
Тече річка невеличка,
Щедрий вечір, добрий вечір,
На тій річці плине листочок.
Плине листочок яблуньовий,
На тім листочку написано,
Написано сонце і місяць,
А що місяць  то господар,
Ясне сонце  господиня,
Ясні зірки  його дітки.

******
Коляда, коляда у віконце загляда.
Коляда, коляда, дайте, дядьку, пирога.
Як не дасте пирога, візьму вола за рога!
Та виведу за поріг, та викручу правий ріг.
Буду рогом трубити, а воликом робити.
З святим вечором!

******
Веселий день, Весела новина:
Народився Ісус Христос - Маленька дитина,
В яслах повитий, Сіном прикритий.
Просимо дарів Для Божої хвали.
Христос ся рождає!

******
З Вифлиємською зорею,
І з ялинкою в інею,
І з кутею, дідухом,
І з царями, з колядами
В Вашій хаті під вікнами,
З Свят-вечором святим
І з Ісусом малим,
Що родився спасти світ,
Вас вітаєм і бажаєм
Свят веселих, многа літ.

******
Ісусик маленький, рученькі біленькі,
Книжечку тримає, Христос ся рождає!
Віншую тя, гречний пане, щоби'сь був охочий,
Най тя любить хто як хоче,
А я любив і буду, -
Заплати за коляду!

******
Вінчую Вас нині усі добрі люди!
Нехай Божа поміч завжди з Вами буде!
Хай кожної днини, кожної години
Бог благословить Вас,
Біда хай загине!
Все будьте здорові разом з діточками,
Хай смутку і горя не буде між Вами!
Ходібка і бджілка нехай ся ховає,
А град, вогонь, туча нехай Вас минає!
Нехай щедро родить жито і пшениця
І всякоє збіжжя, і всяка пашниця!
А нам всім по закону Христовому жити,
Щастя, здоров'я і многая літа!

Христос ся рождає!
Славімо його!

******
Я маленький хлопчик, виліз на стовпчик,
На скрипочку граю  Христос ся рождає.

******
А за сими словами в дзвіночки дзвоним,
В дзвіночки дзвоним, а всім ся клоним,
Щастям, здоровям, ще й віком довгим,
Й самі собою, і з дружиною,
І з усім чадом, і з святим Ладом,
Святим Божеством, Божим рождеством!

******
Хай вам буде Бог у дорозі
На кожному броді, на перевозі.
Я вас віншую щастям, здоровям,
Сими святами та й Різдвяними!

******
Сядемо до столу всі на Святий вечір.
Сяйво загориться в кожному вікні.
І на Україні, і в краю далекім,
Там, де б'ється серце нашої рідні.
Щасливого Вам Нового року!

******
Помагай Біг та на щастя,
На той Новий рік,
щоб не був, як торік: Хоч був та забув.
Родиться пшениця, як рукавиця,
Гречка - як овечка,
Ячмінь - як кінь,
Овес - як кудлатий пес,
Часник - як бик,
Цибуля - як дуля,
Бураки - як мамунині ходаки.
Щастя вашій хаті, Бога прославляти!