========
Ангели з неба
------------------------------------
Ангели з неба злетіли на крилах,
Добру новину нам возвістили.
Зірка велика над стайнею сяє,
Дорогу до Бога, дорога до Бога
Всім осіяє!

Великеє диво сталося нині -
В яслах на сіні маленька Дитина,
А біля Нього щасливая мати
Пісню співає, пісню співає
Малому Дитяті!

Так воплотилася воля Господня,
Бо наш Спаситель родився сьогодні.
Ми на колінах Його привітаймо,
Богу живому, Богу живому
Хвалу воздаймо!
========
Вифлеєм
------------------------------------
Вступ та програші: C Dmadd9 E

Am          AmC
На шляху до Вифлеєму
Dm           E
Сніг засипав землю темну,
Am           AmC
І на всю пустелю білу
Dmadd9      E
Зірка перша мерехтіла.

Цілу ніч вона вела,
Де стаєнка є мала.
Там Пречиста Діва сина
Повивала, люляла.

Пастухів сопілки грають
Сина Божого вітають.
Над вертепом, понад степом
Білі ангели кружляють.

Три царі зі Сходу йдуть
І дари свої несуть.
Поміж темряви густої
Бога-Світло віднайдуть.

Забере неситий Ірод
Ладан, золото і миро.
Але кожен по своєму,
Ми дійдем до Вифлеєму.

Під ногами сніг рипить,
Наша зірка мерехтить,
І безмежної любові
Може серце не вмістить...

На шляху до Вифлеєму...(4)

Dmadd9   [003230]
AmC     [032210]
========
Вечір різдвяний
------------------------------------
Вечір різдвяний до хати заходить,
Разом із нами радіє земля,
Діва Пречиста Ісуса народить
І над вертепом звізда засія,
І над вертепом звізда засія.

Приспів:
нехай несе вона добро
Господарю і господині!
Та темна ніч, чарівна ніч, |
Різдвяна ніч на Україні!   | (2)

В серцях добро розцвітає, як квіти.
Весело празнує кожна сім’я,
Славлять сьогодні дорослі і діти
Божого сина велике ім’я,
Божого сина велике ім’я!

Приспів.
========
Весь світ звеселився
------------------------------------
Весь світ звеселився,
Святкують всі кругом.
Христос народився,
Славмо Його.

Приспів:
Христос, Христос народився!  |
Славім, славімо Його!        | (2)

Вітаймо всі нині
Один одного.
Христос народився.
Славімо Його.

Приспів.

Співаймо, радіймо,
Тужити нам чого?
Христос народився.
Славімо Його.

Приспів.
========
Дзвони колядки
------------------------------------
Свят є багато, різні є свята
На українській щирій землі,
Але це свято жде кожна хата,
Всі ми чекаєм, старші й малі.

Приспів:
Дзвони колядки, гомін щедрівки
І віншування на майбуття,
Мамо і татку, друзі рідненькі, |
Славити нумо Боже дитя!        | (2)

Чиста молитва, радість чекання,
Й пахощі літа в ложці куті,
Бог нам дарує дивне єднання
В ніч, коли всі ми, наче святі.

Приспів.

Дні празникові, швидше приплиньте,
Вже заплітає вуса дідух,
Щоб засміялась знову ялинка,
Щедро пшеничку висієм з рук!

Приспів.

Боже дитя!
========
Гості йдуть
------------------------------------
Присів:
Діти, діти, гості йдуть,
Гості йдуть,
Втіху, радість нам несуть,
Нам несуть!

Перший гість - Різдво святе
Нам ялиночку несе!
Разом з нами до ладу
Заспіває коляду!

Приспів.

Другий гість, то Новий рік,
Заворожить довгий вік,
Щастям враз засіє нас,
Обіцяє добрий час!

Приспів.

Щедрий Вечір - третій гість,
Калача із нами з’їсть,
В річці воду посвятить,
Дітвору розвеселить!

Діти, гості на поріг,
На поріг,
В них гостинців повний міх,
Повний міх!
========
Вітаємо з Різдвом
------------------------------------
В одну морозну тиху ніч
Як падав сніг лапатий,
Зійшлись звірятка лісові, |
З Різдвом усіх вітати!    | (2)

Приспів:
Дзінь-дзінь, бом-бом,
Дзінь-дзінь, бом-бом,
Колядка лине небом!
Дзінь-дзінь, бом-бом,
Дзінь-дзінь, бом-бом,
Вітаємо з Різдвом!

Тремтить вогонь воскових свіч,
Радіють ведмежата,
І зайчик, білка, і сова,  |
І всі навкруг звірята!    | (2)

Приспів.

І блідий місяць засвітивсь,
Ясна зоря настала,
Ісус у яслах народивсь -  |
І нова радість стала!     | (2)

Приспів. (2)
========
З-за високих гір Карпатських
------------------------------------
З-за високих гір

Карпатських,

Із-за полонин

Йшла колядочка до мене!

Колядин-один!



Подолавши річку, море

І широкий степ,

Нам колядочка принесла

Танці і вертеп!



У вінок вплела різдвяний

Гілочки модрин

І принесла людям щастя!

Колядин-один!
========
З Новим роком та Різдвом Христовим!
------------------------------------
Скоро прийде Новий рік,
До країн та на поріг,
  Хай до вас ще завітає   |
  Щастя й радості бажає.  | (2)

Хай приходить і Різдво
Та дарує вам тепло.
  Щоб різдв’яна коляда    |
  Мир у хату принесла.    | (2)
========
Єдина дорога
------------------------------------
Дві тисячі років тому на планеті,
Родилось дитятко у біднім наметі.
Ісусом назвала його Діва мати,
Родилось, щоб світ від біди врятувати.

Приспів:
Єдина у людства дорога.
Це віддано вірити в бога.
І віру нащадкам свою передати,
Піснями в віках прославляти.

Не гаснучим світлом для людства він сяяв,
Дорогу в безсмертя для кожного краяв.
Це геній могутній усього всесвіту.
Дав всім нам надію і божу просвіту.

Приспів.
========
Добрий вечір!
------------------------------------
Добрий вечір, люди,
Вашій теплій хаті!
Щоб були ви завжди
Щедрі і багаті!
Хай Різдво Христове
Вас благословляє,
Бог ся рождає!

Всім колядникам
Ви відчиняйте двері
І просіть до столу,
До своєй вечері.
Хай у вашій хаті
Нині все співає,
Бог ся рождає!

Гарно колядуйте
І святкуйте нині,
Ми бажаєм щастя
Вашій всій родині!
Весь наш рід великий |
Нині освятився,      |
Бог народився!       | (2)
========
До святої Вечері
------------------------------------
До святої Вечері
Кілька довгих годин,
До святої Вечері
Все життя, мов зітхання.
Народися, Ісусе,
І у серце прийди
Перша сходить зоря -
На землі вже світання.

Приспів:
А над Києвом срібний дзвін
Наполохає срібний сніг,
В монастир від тортурчих стін
Вели вночі на шлях, повір.
А дорога у храм кипить,
Хоч зима, світ не спить, не спить,
Світлу рясу вдягла блакить,
Бо вже перша зоря горить!

Тихо схлипує свічка,
Віск на руки сплива,
Почуй, Христе, у серці
Молитви слова.
Хай во ім’я Христа
Буде правда єдина!
Хай во ім’я Христа
Буде Україна!

Приспів. (2)

Перша зоря горить!
Перша зоря горить!
========
Діва Пречиста
------------------------------------
Радіють всі, радіють всі -
Дорослі й діти, дорослі й діти.
Малий Ісусик в яслах спить.
Із неба ангели, із неба ангели
Несуть привіти, несуть привіти,
На дворі вітер, навіть, стих.

Приспів:
Діва Пречиста, Бога невіста,      |
Світові Сина дає!                 |
Кожна хвилина в цю ніч благовісна |
Гуслами щастя усім награє!        | (2)

В волі співаєм, в волі співаєм,
Молим Творця, молим Творця,
Зі Сходу чекаєм зірницю.
І забаривсь, і забаривсь,
З поспіхом я, з поспіхом я
Черпаємо райську криницю!

Приспів.

Ми з неї п’єм, ми з неї п’єм,
Спраги немає, спраги немає,
На серці топиться лід.
Іншої стежки, іншої стежки
Ми ще не знаєм, ми ще не знаєм,
За Сином ми ходимо вслід!

Приспів.

Світові Сина дає!
Гуслами щастя усім награє!

Приспів.
========
Дивная зірка
------------------------------------
Дивная зірка в небі світила,
Діва Марія Дитя народила,
Зраділи люди, весь світ звеселився,
У Вифлеємі Христос народився!

Ангели пісню величну співали,
Діва Марія Дитя сповивала,
Із пастушками вівці й ягнятка
Радо витали маленьке Дитятко!

Царі зі Сходу в дорогу рушали,
Божому Сину дари складали,
У кожній хаті, кожній родині
Раділи люди маленькій Дитині!

Дивная зірка в небі сіяла -
Христос родився! - усім сповіщала,
Радуйся, земле, велике нам свято,
Христос родився, щоб світ врятувати!
========
На Україну свят вечір сходить
------------------------------------
1.На Україну Свят-вечір сходить.
Бог землю благословляє.

Приспів:
Вітаймо !Вітаймо !
Із Різдвом Господнім,
Із Вечором Щедрим ,
Святим Водохрищем вітаймо!

2.Кутею,сіном і снопом-Дідом
Оселя свято стрічає.

Приспів.

3.Граються діти в радості,щасті.
Втіхою Бог їх сповняє.

Приспів.

4.Батько і мати за рік минулий
Богу подяку складають.

Приспів.

5.В вкраїнській хаті із Богом в згоді
Сім’я до вечері сідає.

Приспів.

6.На Україну Свят-вечір сходить.
Бог землю благословляє.

Приспів.
========
На Різдво
------------------------------------
Зірка ясна запалала на весь світ,

Щоб утішився увесь наш славний рід.

На Різдво кружляє білий сніг

І несе нам добру звістку на поріг.



Приспів:

Хай Різдво принесе у вашу хату щастя,

Хай добро і здоров’я буде з вами завжди!

За столом нехай збирається родина,

Прославляємо Божого Сина.

Буде мир, буде радість, буде все, що треба.

Запалає зоря і звеселиться небо.

Силу дасть тобі Йорданськая вода,

На свята нехай лунає коляда!



Білі янголи кружляють в небесах.

Срібні дзвоники у їхніх голосах.

Запали свічу і помолись,

До традицій наших давніх доторкнись.



Приспів.
========
Різдвяні побажання
------------------------------------
Приходить Різдво до твоєї оселі
Жадане Різдво сподівань
Купаються зорі у сніжній пустелі
У білій купелі бажань

Приходить Різдво до святкової хати
Вже варить кутю коляда
Виходить господар гостей зустрічати
На небі зірок череда

Приспів:
Різдвяні побажання – казковий сніговій
Веселе віншування Різдвяне місто мрій
Різдвяні побажання – в оправі золотій
На полотні світання – Різдво моїх надій

Приходить Різдво з піднебесної висі
У сяйві далеких зірок
Гей, житечко сійся – пшениця родися
На щастя, на вік, на добро

Приспів.
========
Різдвяна хуртовина
------------------------------------
За вікном хуртовина, а у хаті тепло,
За столом вся родина, бо на дворі Різдво,
На душі тепло всім, нас єднає любов,
На столі три свічі, що дарують тепло.

Приспів:
Хай любов свята нашого Христа
Об’єднає разом нас, усі серця,
У святкову ніч присвіти від свіч,
Запаху куті і дідуха в різдвяну ніч.
Загадай бажання ти у співанні коляди,
Загадай!
Руки до Христа склади, помолися і скажи:
Не лишай!

За вікном хуртовина, а у хаті тепло,
Світу гарна новина - Бог на землю прийшов,
Щирий сміх, білий сніг ні на мить не зникають.
Ніч Різдва, ніч свята, небеса відкривають,
Небеса...

Приспів.

Не лишай! Не лишай! Не лишай!

Хай святе Різдво принесе добро,
В кожний дім тепло!
З колядою ти в кожен дім іди
І неси добро!

Приспів.
========
Різдвяна пісня
------------------------------------
Піднімемо келих різдвяної ночі,
Хай сил у вас стане до дна осушить!
Усім вам бажаю і зичу охоче:
Хай вам у всьому ведеться й щастить!
Хай! Хай вам щастить!

Піднімемо келих різдвяної ночі,
Не зволікайте, до краплі, до дна.
Хай ваше серце зажура не точить!
Хай ваша доля горя не зна!
Хай горя не зна!

Піднімемо келих різдвяної ночі
І вип’ємо за те, що у вас на роду!
Козацькії вуса медами омочим
Собі на фортуну, врагу на біду!
Собі на фортуну!

Піднімемо келих різдвяної ночі,
Хай сил у вас стане до дна осушить!
Усім вам бажаю і зичу охоче:
Хай вам у всьому ведеться й щастить!
Хай! Хай вам щастить!
========
Різдвяна ніч
------------------------------------
Різдвяна ніч, яскраві зорі,
Навколо Божа благодать,
Скрізь голосів веселі хори,
Вертепи йдуть колядувать!

Несуть, як найсвітлішу мрію,
Блаженну Вифлеємську вість
Про немовля і про Марію,
Спаситель людства народивсь!

Вже на столі стоїть вечеря,
Господар хліб благословля,
Родина збуджена й весела
Христове вславлює ім’я!

Скрізь радість у серцях і мріях,
Різдвяна ніч до нас прийшла,
Проникливе ""Аве Марія""
В душі піднесено луна!

Аве Марія!
========
Різдвяна ніч
------------------------------------
Так казково свято наплива,
В серці щем забутий ожива,
Тихо стукає у шибку
Ніч Христового Різдва.
Все приходить той чарівний час,
Що до неба повертає нас,
Квітне втіха, в’яне лихо
І зникає біль образ.

Приспів:
Хай же музика небесна
Ніжно лине з висоти,
І у душах да воскресне
Віщий пломінь чистоти.
Ніч Різдвяна, ніч любові,
Освяти нас, освяти,
Щоб на світі люди знову
Обнялися, як брати!

Нашим друзям вибачим гріхи,
Ворогам - їх наміри лихі,
Щоб була найвище в світі
Сила щедрої руки.
Щоб не згасли пращурів свічки,
Щоб не рвались більше ланцюжки,
Щоб земля щаслива стала
І прекрасна на віки!

Приспів.
========
Різдв’яна метелиця
------------------------------------
Земле наша – куля дивная
На Чумацький Шлях зійшла,
Покотилася нестримная
На зірковім сяйві тла.
  Підставля боки під Сонечко,
  Що дається вона ма –
  То буяє щире літечко,
  То стосилая зима.

Приспів:
Гей, метелиця хурделиться,
Завиває, низом стелиться,
Білих скрипок буйний скрес
Закидає до небес.

Хуртовиною розмелеться
Все, що зайвого було,
Скатертиною застелиться,
Десь вже свято загуло.
  Народилося буремнеє
  Та й святеє немовля,
  І відкриє небо чистеє
  Віфліємськая зоря.

Приспів.
========
Різдвяна зоря
------------------------------------
Як Різдвяна зоря засяє –

Вся родина за стіл сідає.

Дух всевищого щастя витає,

Хто Христа в своїм серці має.

Дух святої, земної любові

У піснях, у правічнім слові:

Народився Христос на світі,

Прославляйте його, славіте...



Як Різдвяна зоря-зірниця –

Входить в дім коляд-колядниця:

Щоб вродилися жито-пшениця

І усяка-така пашниця,

Щоби вдосталь всього в оселі,

Всі в родині здорові й веселі,

Щоб у мирі жили – не тужили,

Щоб добро на землі творили...



Ніч Різдвяна іскриться снігами,

Поспішає до хати з піснями,

З побажаннями і дарами,

Щоб щасливо жилося нам за вами.

Ніч Різдвяна, немов царівна,

Сяє вся злотозір’ям чарівним:

Народився Христос на світі –

Прославляйте його, славіте!
========
Різдвяна
------------------------------------
Зійшло сонце в святий день розбудило всіх людей.
Святеє різдво радість принесло.
Співу час, молитвам час.
Христос рожденний – спаси всіх нас!

Приспів:
Із Різдвом Христовим, любі сестри й браття!
Хай горить любові Божої багаття,
В кожнім серці, в кожнім домі, в кожнім слові, в кожній долі!
Із Різдвом Христовим Вас!

Добрі люди, щастя Вам, всім оселям і домам!
Щоб в Святе Різдво добре Вам було!
В світлий час вітаю Вас!
Христос рожденний – спаси всіх нас!

Приспів:
Із Різдвом Христовим, любі сестри й браття!
Хай горить любові Божої багаття,
В кожнім серці, в кожнім домі, в кожнім слові, в кожній долі!
Із Різдвом Христовим Вас!
Із Різдвом Христовим Вас!
========
Різдвяна
------------------------------------
Свіжеє сіно, ясла кленові,
В яслах дитина.
Діва Марія коси шовкові
Стеле для сина.

Біле ягнятко дише на Бога,
Сивеє дише, дише на Бога,
Щоби для його було тепліше.

В небі черкають крила об крила
Янголів сила.
В небі ніколи зірка зраділа -
Так не дзвонила.

Дзвонить ялина десь у діброві,
В лузі калина.
Свіжеє сіно в яслах кленових,
В яслах дитина.
========
Різдво для двох
------------------------------------
Ніч..В яслах дитя, пахне кутя для всіх,
Сніг наче обрус Святий Ісус стелить до ніг.
Ніч..Ранок не скоро. Хай спить немовля,
Сніг..Падають зорі з срібних крил янголя.

Приспів:
Янголів сміх - Різдво для всіх,
Чистий ясний світиться сніг.
Янголів сміх - Різдво для всіх,
Чистий ясний світиться сніг.

Ніч..Ми віч-на-віч. Золото свіч для двох.
Ти..Ти лиш і я. Чути нам як дихає Бог.
Ти...Свічка не гасне. Я...Янгол не спить.
Ти, Боженько, здрастуй. Святий Боже, прости.
Боженько, здрастуй. Боже, прости.

Приспів:
Дихає Бог. Різдво для двох,
Янголів сміх. Різдво для всіх,
Дихає Бог, світиться сніг.
Різдво для двох – Різдво для віх.
========
Різдво в серці
------------------------------------
На вікні мороз малює квіти,
Заметіль співає під вікном,
А у домі затишно і світло,
Вся сім’я зібралась за столом.
Цього свята так усі чекали,
Щоб із ним впустити в дім добро,
Щоб прогнати геть старі печалі
І здійснити мрії на Різдво!

Приспів:
Різдво в кожній хаті, у кожному домі,
Воно в кожнім серці зорею зійшло,
Тож, будьмо багаті, щасливі, здорові!
Хай нас зігріває родинне тепло!

На ялинці – іграшки барвисті,
На обрусі – запашна кутя.
Батько вносить дідуха врочисто,
Аби колосилося життя.
Радість колядою лине дзвінко
З побажанням, щоб усе було:
І удача, і любов по вінця,
І збувались мрії на Різдво!

Приспів. (3)

Хай нас зігріває родинне тепло.
Родинне тепло...
========
Різдво
------------------------------------
Їхали царі до Віфлеєму,
Начищали крейдою корони,
Щось там гомоніли по-своєму
Про нові, нечувані закони.

Наймолодший думав: ""Чудасія...
Це мені напевне що приснилось:
Отаке маленьке – вже Месія!.. –
Та воно ще ж ледве народилось!..""

А найстарший думав: ""Слава Богу! –
Я таки дожив цієї хвилі –
О, тепер вже можна і в дорогу,
Полишити діток Божій силі...

Ні про що не думав середульший:
З полювання голова боліла –
Просто щось там потягнуло душу,
А за нею потяглося тіло.

Їхали на конях царів тріє
Ні, один, здається, на кобилі, –
В пояс поклонилися Марії,
Йосипу подарували дриля.

А тоді схилились до колиски
Подивитись на малого Сина, –
І завмерли, наче обеліски,
І поволі встали на коліна...

Їхали царі із Віфлеєму,
Їм ще так ніколи не мовчалось.
Думали – і кожен по-своєму:
"Щось почалось... Що ж воно почалось?.."
==============
Покотилась зірка з неба
---------------------
1.Народився Бог на сіні
В Вифлеємі десь.
Покотилась зірка з неба -
У старий вертеп.

2.
Старий Йосиф сіно носить,
Сумно зітхає,
А Марія рожденому
Стиха співає.

Приспів:
Спи, дитинонько кохана,
Люлі-люлі, баю-бай.
А ти, місяцю на небі,
В ясла родженому сяй (2).

Програш.

3.
Три царі прийшли вклонитись
Сину Божому
І принесли у дарунок
Ризу золоту.

Даром щастя і любові
Нас благослови,
Щоб у вірі, у Христовій,
Ми усі жили.

Приспів.

Програш.

Повтор 1 куплету.

Покотилась зірка з неба (8).
=======
По Різдві
------------------------------------
Десь на звалищі між будяками,
На вугіллі, що мокне роками,
Янголів два.
Один одному крила воскує,
Один одного в очі цілує,
Дожидають Різдва.

Поруч з ними дитятко гоже
І ніхто розпізнати не може:
Хто кого береже? -
Чи дитятко цих янголів, а чи
Білокрилі - дитятко, що скаче,
В небо важиться вже...

На цій чорній землі що робити
Білим янголам, вугіль дробити,
Чи ридати в блакить?
Кожен янгол волить в цю ж хвилину
В сад небесний віднести дитину,
Але Бог не велить.

Там, де скидано голі ялинки,
Де брудні помаранчів шкуринки,
На померзлій траві
Двоє янголів, з ними дитятко
В кулачкові затисло колядку -
Вже й по Різдві...
=======
Пісня Вифлеємського вогню миру
------------------------------------
С         G

В небі зірка спалахнула,

   Am     E

В серці іскра промайнула –

F       G                 C G

Десь народився Господь.

   C   G           Am    E

З меду і з полину, у блаженну днину

F       G         C G

Я вітатиму Його.

C    G           Am  E

Хай співає небо, я іду до Тебе,

F       G  C  G

Я вітатиму Його.



Приспів:

C              F

Вогонь любові, вогонь добра,

G              C

Неси у світлі ліхтаря.

C              F

Хай знає кожен Божий дім –

G                  F       G

Ми понесем вогонь, даруючи любов

C

Усім.



Місячне проміння стукає у шибку,

Тихо кличе нас у даль.

Серце звеселяє, душу зігріває

Миті сонячний розмай.

Сила твого серця

Хай в ділах озветься

І воскресне на устах!



Янголи співають,

Бога звеселяють.

Щастя будять у серцях.

Радість світ єднає,

Небо нам співає

І освітлює той шлях!

Ніжністю дитина

Щира і невинна

Нас веде у майбуття!
=======
Під віконцем горличка співала
------------------------------------
Під віконцем горличка співала,
Пана господаря викликала:
Де ж це пан-господар, хай виходить,
Нехай йому нива гарно родить!
Де ж це пан-господар, хай виходить,
Нехай йому нива гарно родить!

Під віконцем горличка співала,
Господиню із Різдвом вітала:
Де ж це господиня, нехай вийде,
Їй хай щастя й радість в хату прийде!
Де ж це господиня, нехай вийде,
Їй хай щастя й радість в хату прийде!

Під віконцем горличка співала,
Всій родині щастя бажала:
Ой, пошли ж вам Боже срібла й злата,
Щоб були веселі ви й багаті!
Ой, пошли ж вам Боже срібла й злата,
Щоб були веселі ви й багаті!
=======
Пахне світлиця
------------------------------------
Пахне світлиця медом і сіном,
Рветься назовні з печі вогонь,
Батько заходить в хату із дідухом
І на покуті ставить його.

Приспів:
Пахне кутею, пахне узваром,
Пахне грибами, воском свічок.
Вечір зимовий дихає чаром,
Нині ж бо нині родиться Бог.

Як перша зірка в небі засяє,
Так тихо-тихо стане довкіл,
Батько сльозину в вуса сховає,
Усі врочисто сядуть за стіл.

Приспів.

Ніжністю сяють мамині очі,
Тихо молитва лине до сердець,
Нині Пречиста наридить Сина
З Кривдою Правда стане на гець.

Приспів.

Родиться Бог...
=======
Ой, там за Вифлеємом
------------------------------------
Ой, там за Вифлеємом у полі
Убога стаєнка стоїть,
Там Діва Марія Пречиста     |
Над Божим Дитятком клячить. | (2)

Клячить і дитятко колише,
Даруючи пісню для сну,
Та пісню цю тихо співає     |
Марія на ноту сумну.        | (2)

Спи, люлі, Ісусе маленьке,
Солодке Ти - моє дитя.
Спи, люлі, Преяснеє Сонце,  |
З тобою і Мати Твоя.        | (2)

Спи, люлі, Ісусе маленький,
І очка зірниці примкни,
Нехай над Тобою літають     |
Ангели, красо тишини.       | (2)

Спи, люлі, Ісусе маленький,
Хоча й у життєйській журбі.
Спи, люлі, хоча і чекає     |
Терниста дорога в житті.    | (2)

Так сумно Марія співає,
А в серці болить її жаль.
З очей на Ісуса спливає     |
Марії сльоза, мов кришталь. | (2)

Там Діва Марія Пречиста
Над Божим Дитятком клячить.
=======
Новая зоря
------------------------------------
Новая зоря зійшля над світом...
Нову радість принесла дорослим й дітям...
Своїм сяєвом шлях прокладає,
з Божим Рождеством усіх вітає!

Приспів:
Святий вечір, добрий вечір
Ця господа вас вітає.
Святий вечір, добрий вечір,
Зірка з неба нам сіяє.
Святий вечір, добрий вечір,
Ми усі одна родина.
Святий вечір, добрий вечір -
Колядує Україна.

Шастя і добро у кожній хаті.
Щирістю й теплом усі багаті.
Хай колядки звуки не змовкають -
Небеса усіх благословляють!

Приспів.
=======
Ніч над Вифлеємом
------------------------------------
Ніч над Вифлеємом,
Зорі в небі сяють,
Сон над усіма витає.
А в бідній стаєнці,          |
Де ніхто не знає,            |
Дитя Боже ся рождає.         | (2)

Там Пречиста Діва
Сина породила
І в яселках Його сповила.
А на небі зірка              |
Ясно засвітила,              |
Новину усім сповістила.      | (2)

Ангели співають,
Бога величають,
Славу на весь світ голосять.
А волик з ослятком           |
Над малим Дитятком           |
На колінцях тихо стоять.     | (2)

Пастушки з царями
Йдуть в вертеп з дарами,
Поспішає кожен, хто не спить.
А Марія-Мати                 |
Для свого Дитяти             |
Постіленьку з сіна лагодить. | (2)

Спи, Ісусе милий,
Набирайся сили,
Щоб здолати все люте зло.
Коли будеш спати -           |
В кожній нашій хаті          |
Запанує мир і добро.         | (2)

Вся земля співає:
""Христос ся рождає!""
Божий дзвін лунає по церквах.
Українські люди,             |
Христос з нами буде,         |
Хай луна колядка в небесах!  | (2)
=======
Колядує вся родина
------------------------------------
Колядує вся родина,
колядує за столом.
Радісна прийшла година
Із Христовим, із Різдвом.   | (2)

В хаті всюди чисто й біло,
образки під рушником.
В злагоді душа і тіло
Із Христовим, із Різдвом.   | (2)

Запашна кутя із медом,
і хлібина із вином...
В хаті пахне сіном й небом
Із Христовим, із Різдвом.   | (2)

Люди, як нові, у світлі
колядують під вікном;
мир несуть усім на світі
із Христовим, із Різдвом.   | (2)
=======
Колядка
------------------------------------
Ісусик маленький не спить не дрімає
Своїми руками весь світ обіймає.
І вашу родину і нашу родину,
І всю Україну. Христос ся рождає.

Приспів:
Христос народився, іде по землі
І кожну дитину він любить в душі.  2 рази.

Ріднішого в світі за нього немає,
Бо всі його люблять і він нас кохає.
Коли він із неба на землю приходить,
Він радість і щастя усім нам приносить.

Ісусику милий тебе лиш чекаєм,
І зустріч з тобою в душі всі плекаєм.
Ми згідні до тебе усі підходити,
Відкриті сердечка тобі підносити.
=======
Колядка
------------------------------------
Знову ніч, чарівна ніч, і радість у оселі,
Радіє Діва Марія, радіє на постелі.
Зійшла зоря і пастушки зустріли у яскині
Народження Дитяточка і Божої дитини.

Приспів:
Радій, радій, вкраїнський край, |
Радійте, добрі люди!            |
Стрічай, стрічай народження     |
Ісусика повсюди.                | (2)

Лиш пастушки та янголи у таємниці ночі
Вітали Діву Марію і Дитяточко Боже,
Зійшла зоря в зимову ніч і три царі вклонились
Дитяті Божому, дари у ясла положили.

Приспів.

Нехай Бог всіх благословить з небесної яскині
І мати Діва Марія попросить за нас Сина.
Складімо три дари йому - Любов, Надію, Віру,
Хай Божий край, вкраїнський вкрай співає Богу нині.

Радій, радій, вкраїнський край, |
Хай буде щастя й воля!          |
Любов і Віра у серцях,          |
Надія лиш на Бога!              | (2)

Зимова ніч, чарівна ніч...
=======
Коляда-колядка
------------------------------------
У святкову Ніч Різдвяну
Спішною ходою
Ми за звичаєм предвічним
Ходим з колядою!

Коляда-колядка     |
Для Ісуса-дитятка, |
Для усього роду    |
На добро та згоду! | (2)

Ісус стрічає нас гостинно,
А не як попало,
Ми вінчуємо уклінно,
Як ще не бувало!

Коляда-колядка     |
Для Ісуса-дитятка, |
Для усього роду    |
На добро та згоду! | (4)

Коляда! Коляда!
Так! Коляда!
Так! коляда!

Коляда-колядка     |
Для Ісуса-дитятка, |
Для усього роду    |
На добро та згоду! | (2)

Коляда! Коляда!
Коляда! Так! Коляда!
Коляда! Коляда!
Коляда! Так! Коляда!
=======
Коляда
------------------------------------
Коляда, коляда, Україна молода!
Коляда, коляда, Україна молода!

Дивляться в вікно дитячі очі,
В хаті сяє лісова краса,
Йде тепло різдвяної вже ночі,
Десь лунає чиста коляда.

Коляда, коляда, Україна молода! |
Коляда, коляда, Україна молода! | (2)

Спогад кличе нас до Вифлеєму,
Вірою побачити Христа,
Поклонитись панові своєму,
Що приніс у світ нове життя!

Коляда, коляда, Україна молода! |
Коляда, коляда, Україна молода! | (2)

Скільки є надій в очах дитячих,
Радість переповнює серця,
Хай Ісус розбудить душі сплячі
І зігріє всіх його зоря!

Коляда, коляда, Україна молода! |
Коляда, коляда, Україна молода! | (2)

Коляда!
=======
Коляда
------------------------------------
Весь вік дитинства я в боргу,
Що з далини горить звіздою
І по різдвяному снігу
Іде до хати з колядою.
Обличчя світяться в батьків,
На покутті кутя з дідухом.
З яким віків, з яких країв
Священним в хаті віє духом?

Приспів:
Та коляда, то дух землі       |
І пісня прадідів пречиста,    |
Що хлібом пахне на столі,     |
Горить у вишивках врочисто.   | (2)

Надія, віра і любов
Між дітьми й добрими батьками,
Щоб рід був красен і здоров,
І славився господарями,
Щоб обминула рід біда,
Його поля, сади і ріки,
Іде до хати коляда,
Щоб нас утвердити навіки!

Приспів.

Весь вік дитинства я в боргу, |
Що з далини горить звіздою.   | (2)
=======
Колискова Ісусу
------------------------------------
Am                 Hdim         E7
Там, де над Вертепом зіронька сіяла,
Am              H7        E7
Матінка Пречиста Сина колисала.
F             Am        Dm E7  Am
Колисала, колисала у кленових ясельцях,
F              Am          Dm E7   Am
Колисаночку співала, хоч боліло їй серце.
E7            Am     E7              Gm    A7
Колисаночка тихенька заплела на небі вінчик.
Dm             Am       Dm             E7    Am
Спи, Ісусику маленький, спи, мій сонячний промінчик.

Приспів:
Am F Dm
А-а, ніченька мала,
H7               Dm           E7
Чим же захистити я б тебе змогла?
Dm               Am
Доки зійде сонце на Твоїй землі,
Dm          Am    H7 E7        Am
Спи, моє серденько, люленьки-люлі.

І гаптує місяць срібні гобелени,
І шепочуть зорі: не журися, нене!
Затамуй у собі тугу і не край свого серця.
Світ Ісусик порятує і Земля усміхнеться.
Колисаночку тихеньку заспівай йому на щастя.
Спи, Ісусику маленький, моя зіронько прекрасна.

Приспів.

А як день настане, ти прийдеш до світу.
Та не перестане серденько боліти,
Бо чекає вже дорога і бринить в серці туга.
Височить гора Голгофа, де чекає наруга!..
Ну а поки ніч тихенька, колисанку заспіваю.
Спи, Ісусику маленький, спи, рожевий мій розмаю.

Приспів.
=======
Колискова
------------------------------------
1.
Тамує шепіт зір зимова ніч,
Небесним сяйвом обрій освітився,
Колишуть тишу ангели малі,
Спас тільки народився.         | (2)

Приспів:
Він Спас, він спить, не знаючи тривог,
А в небі тихо-тихо плаче Бог.  | (2)
Спас. Спить.

2.
І мама притуляє до грудей,
Маленький Бог, що з діви воплотився,
Він з нею і в безпеці, і живий,
Спас тільки народився.         | (2)

Приспів.

(Соло віолончелі).

3.
Ще дерево нехрещеним росте,
Ще шлях терновим віттям не встелився,
Ще тінь печалі сміху не краде,
Спас тільки народився.         | (2)

Приспів.

А в небі тихо-тихо плаче Батько Бог...
=======
Казка Різдвяних снів
------------------------------------
Коли ми, як діти,
Чекаємо казки
У сяйві Різдвяних вогнів,
Приходить вона
Наче з Божої ласки
Із наших омріяних снів.
Коли заметілі
Кружляють довкола,
Вкриваючи снігом поля,
Радіємо разом красі,
Що довкола,
І з нами радіє земля.

Приспів:
З колядою прийде вона,  |
Казка Різдвяних снів,   |
Знову в небі зірка ясна |
Серед зимових днів!     | (2)

І хочеться вірити:
Мрії здійсняться,
Терпляче чекаємо ми
Пори, коли нам
Неодмінно насняться
Казки коляди і зими!

Приспів. (2)

Серед зимових днів!     | (3)
=======
Їде, їде Бог
------------------------------------
Святий вечір заглядає
Крізь відчинене вікно.
В кожній хаті кожен знає,
Що попереду Різдво.

Приспів:
Їде, їде Бог на санях,
Роздає дари усім,
Бо сьогодні, бо сьогодні
Народився в нього Син,
Бо сьогодні народився
Божий Син.

Вже від хати і до хати
Стелиться сніжиста путь,
Люди йдуть колядувати,
В кожній хаті вже їх ждуть.

Приспів.

Хай у ваших всіх родинах
Буде затишок, тепло,
Хай святкує Україна
Сина Божого Різдво!

Приспів.
=======
Зустрічайте коляду!
------------------------------------
Хтось веселий надпис вивів

На тоненькому льоду:

""Гей! Свята прийшли у гості!

Зустрічайте коляду!""



Трійка коней прудконогих

Мчить по білому сніжку —

Коляда везе в санчатах

Сто гостинців у мішку!



Чуєш, дзвоники співають:

Тілі-тілі-тілі-бом!

Ідуть ряжені на конях

Нас вітати із Різдвом!
=======
Зірка Сходу
------------------------------------
Далеко так і близько водночас
Звістила зірка диво -
Христос родивсь! Сповнився час,
Прийшло життя правдиве!

Христос родивсь! Сповнився час,
Прийшло життя правдиве!
Христос родивсь! Сповнився час,
Прийшло життя правдиве!

Давно чекали цей прихід,
Царя хотіли чи Месію,
Ворота раю відчиняє Схід,
Дає усім нову надію!

Ворота раю відчиняє Схід,
Дає усім нову надію!
Ворота раю відчиняє Схід,
Дає усім нову надію!

Христос родивсь! Славім Його,
Вітаймо всіх, даруймо втіху!
Робім добро, бо бачить Бог -
Зішле нам щастя і багато сміху!

Робім добро, бо бачить Бог -
Зішле нам щастя і багато сміху!
Робім добро, бо бачить Бог -
Зішле нам щастя і багато сміху!
=======
Зійшла вже зірка
------------------------------------
Зійшла вже зірка на небозводі,
Ясне проміння на землю шле,
Князів багатих, ген, аж зі Сходу
До Вифлеєму вона веде.
Йдемо за світлом ясної зірки,
Там десь лежить Господнє дитя,
В бідінім вертепі в яслах на сіні
Він спочиває творець життя.

Вже херувими пісню співають:
Богові слава, мир усім вам!
Щоб добру волю на Бога мають,
Що служать правді своїм життям.
Увесь наш нарід, вся Україна,
Палкі й гарячі наші серця
З любов’ю линуть до Вифлеєму,
Де Бог-дитятко й Мати свята!

Зійшла вже зірка на небозводі,
Ясне проміння на землю шле,
І нас, люд вільний, аж з України
До Вифлеєму вона веде.
Духа в покорі, серця готові,
Підемо скласти дари свої,
Милий Ісусе, прийми готовий
Наш подарунок - любов Тобі!
=======
Зима
------------------------------------
Легесенькі сніжиночкі спустилися з небес
Засипали сніжиночки і наш садок увесь
А ми усі радіємо зима зима зима
Багато гарних праздників приносить нам вона
А ми усі радіємо зима зима зима
Багато гарних праздників приносить нам вона

Зима нам усміхається ти тільки зачекай
Нам подарує ласощі Святині Миколай
А ми усі радіємо зима зима зима
Багато гарних праздників приносить нам вона
А ми усі радіємо зима зима зима
Багато гарних праздників приносить нам вона

Відчуємо Ісусика святковий Новій рік
Кружляє круг ялиночки немає кращих діб
А ми усі радіємо зима зима зима
Багато гарних праздників приносить нам вона
А ми усі радіємо зима зима зима
Багато гарних праздників приносить нам вона